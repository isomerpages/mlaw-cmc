---
title: FAQs
permalink: /faqs-tamil/
variant: tiptap
description: ""
third_nav_title: Tamil
---
<div data-type="detailGroup" class="isomer-accordion isomer-accordion-white">
<details class="isomer-details">
<summary>செயல்பாட்டு விவரங்கள் - சமூக சமரச நிலையம் (CMC) குறித்த விவரங்கள்</summary>
<div data-type="detailsContent" class="isomer-details-content">
<blockquote>
<p>சமூக சமரச நிலையம் (CMC) என்ன செய்கிறது?</p>
</blockquote>
<p>சட்ட அமைச்சின் கீழ் செயல்படும் சமூக சமரச நிலையம் (CMC), உறவுமுறை சார்ந்த
மற்றும் சமூகச் சர்ச்சைகளை சந்திக்கும் சிங்கப்பூர் குடியிருப்பாளர்களுக்கு
சமரச சேவையை வழங்குகிறது.</p>
<p>இந்த சேவை <strong>இலவசமாக</strong> வழங்கப்படுகிறது.</p>
<p></p>
<blockquote>
<p>சமரசத்தின் நன்மைகள் என்ன?</p>
</blockquote>
<p>CMC-யில் நடைபெறும் சமரசம் பின்வரும் நன்மைகளை வழங்குகிறது:</p>
<ul>
<li>
<p><strong>செலவு</strong>: இந்த சேவை <strong>இலவசம்</strong>.</p>
</li>
<li>
<p><strong>தனியுரிமை</strong>: சமரசத்தின் போது விவாதிக்கப்படும் விஷயங்கள்
மற்றும் தரப்பினரின் அடையாளம் இரகசியமாக வைக்கப்படும்.</p>
</li>
<li>
<p><strong>நேரம்</strong>: ஒரு சமரச அமர்வு வழக்கமாக சுமார் இரண்டு மணிநேரம்
நடைபெறும். இது திங்கள் முதல் வெள்ளி வரை மற்றும் சனிக்கிழமைகளில் காலை நேரத்தில்
நடைபெறும்.</p>
</li>
<li>
<p><strong>இருப்பிடம்</strong>: நாங்கள் சட்ட அமைச்சின் சேவை நிலையத்தில் நேரில்
சமரச சேவையையும், நாடு முழுவதும் உள்ள 18 தீவளாவிய சமரச இடங்களிலும் சேவையையும்
வழங்குகிறோம். குறைந்த சிக்கலுடைய சர்ச்சைகளுக்கு மெய்நிகர் (இணையவழி) சமரச
சேவையும் வழங்கப்படுகிறது.</p>
</li>
</ul>
<p></p>
<p>CMC-யில் சமரசத்திற்காக விண்ணப்பிப்பதற்கு முன், <strong>நீங்கள் எந்த ஆதாரத்தையும் சமர்ப்பிக்க வேண்டிய அவசியம் இல்லை</strong>.</p>
</div>
</details>
<details class="isomer-details">
<summary>செயல்பாட்டு விவகாரங்கள் – சமரச முறைகள்</summary>
<div data-type="detailsContent" class="isomer-details-content">
<blockquote>
<p>சமூக சமரச நிலையத்தில் (CMC) சமரசம் எங்கே நடைபெறுகிறது?</p>
</blockquote>
<p>சமூக சமரச நிலையத்தின் (CMC) சமரசமானது 45 Maxwell Road, The URA Centre
(East Wing), #07-11, Singapore 069118 என்ற முகவரியில் நடைபெறுகிறது.</p>
<p>நீதிமன்றம் பரிந்துரைத்த மற்றும் வழிநடத்தும் சமரசம் பின்வரும் நேரங்களில்
நடைபெறுகிறது:</p>
<ul>
<li>
<p>திங்கள் முதல் வெள்ளி வரை, காலை 9.00 மணி முதல் மதியம் 1.00 மணி வரை</p>
</li>
</ul>
<p>தன்னார்வ சமரசம் பின்வரும் நேரங்களில் நடைபெறுகிறது:</p>
<ul>
<li>
<p>திங்கள் முதல் வெள்ளி வரை, மதியம் 2.00 மணி முதல் மாலை 6.00 மணி வரை</p>
</li>
<li>
<p>சனிக்கிழமைகளில், காலை 9.00 மணி முதல் மதியம் 1.00 மணி வரை</p>
</li>
</ul>
<p>ஞாயிற்றுக்கிழமைகளில் மற்றும் பொது விடுமுறைகளில் எங்கள் சேவை முடக்கப்பட்டிருக்கும்.</p>
<p></p>
<p>சட்ட அமைச்சின் சேவை நிலைத்தில் உள்ள சமூக சமரச நிலையத்தைத் தவிர, நாங்கள் <strong>18 தீவளாவிய சமரச இடங்களில்</strong> தொண்டூழிய
சமரசத்தையும் வழங்குகிறோம்:</p>
<ul data-tight="true" class="tight">
<li>
<p>ஏஸ் த பிளேஸ் சமூக மன்றம்</p>
</li>
<li>
<p>பிடோக் சமூக நிலையம்</p>
</li>
<li>
<p>சி யுவான் சமூக மன்றம்</p>
</li>
<li>
<p>கிளமெண்டி சமூக மன்றம்</p>
</li>
<li>
<p>கேலாங் செராய் சமூக மன்றம்@விஸ்மா கேலாங் செராய்</p>
</li>
<li>
<p>மெக்பர்சன் சமூக மன்றம்</p>
</li>
<li>
<p>நீ சூன் ஈஸ்ட் சமூக மன்றம்</p>
</li>
<li>
<p>பாய லேபார் கோவன் சமூக மன்றம்</p>
</li>
<li>
<p>தோ பாயோ வெஸ்ட் சமூக மன்றம்</p>
</li>
<li>
<p>தெலுக் பிளாங்கா சமூக மன்றம்</p>
</li>
<li>
<p>சர்வீஸ்எஸ்ஜி நிலையம் ஒன் பொங்கோல்</p>
</li>
<li>
<p>சர்வீஸ்எஸ்ஜி நிலையம் நமது தெம்பினிஸ் நடுவம்</p>
</li>
<li>
<p>சர்வீஸ்எஸ்ஜி@கியட் ஹொங் சமூக மன்றம்</p>
</li>
<li>
<p>சர்வீஸ்எஸ்ஜி நிலையம்@ஃபரண்ட்டியர் சமூக மன்றம்</p>
</li>
<li>
<p>சர்வீஸ்எஸ்ஜி நிலையம் புக்கிட் மேரா</p>
</li>
<li>
<p>சர்வீஸ்எஸ்ஜி நிலையம் உட்லண்ட்ஸ்</p>
</li>
<li>
<p>தெம்பினிஸ் ஈஸ்ட் அக்கம்பக்கக் காவல் சாவடி</p>
</li>
<li>
<p>தெம்பினிஸ் நார்த் அக்கம்பக்கக் காவல் சாவடி</p>
</li>
</ul>
<p></p>
<blockquote>
<p>Zoom மூலம் சமரசம் நடத்தப்படுமா?</p>
</blockquote>
<p>குறைந்த சிக்கலுடைய வழக்குகளுக்கு, மெய்நிகர் (இணையவழி) சமரச சேவை வழங்கப்படலாம்.</p>
</div>
</details>
<details class="isomer-details">
<summary>செயல்பாடு சார்ந்த விவகாரங்கள் – சமூக சமரச நிலையத்தில் சமரசத்திற்கான விண்ணப்பத்தின்
பொருத்தம்</summary>
<div data-type="detailsContent" class="isomer-details-content">
<blockquote>
<p>சமூக சமரச நிலையத்தில் (CMC) சமரசத்திற்கு ஏற்ற சர்ச்சைகள் என்னென்ன?</p>
</blockquote>
<p>அக்கம்பக்கத்தார், குடும்ப உறுப்பினர்கள், நண்பர்கள், சக ஊழியர்கள், வீட்டுவாடகையாளர்,
வீட்டு உரிமையாளர் அல்லது பிற நபர்களுடன் ஏற்படும் உறவுமுறை சார்ந்த சர்ச்சைகள்
ஆகியவற்றுக்குத் தீர்வாக CMC-யில் சமரசம் ஒரு நல்ல விருப்பமாகும்.</p>
<p>எனினும், ஒப்பந்தம் சார்ந்த அல்லது வர்த்தக சார்ந்த சர்ச்சைகளுக்கு இது பொருத்தமானதல்ல.</p>
<p>CMC-யில் சமரசத்திற்கு ஏற்ற சர்ச்சைகளின் முழுமையான பட்டியலுக்காக, தயவுசெய்து
இங்கே கிளிக் செய்க.</p>
<p></p>
<blockquote>
<p>எந்த விசாரணையும் மேற்கொள்ளாமல் சமரச விண்ணப்பத்தை சமூக சமரச நிலையம் ஏன்
ஏற்றுக்கொள்கிறது?</p>
</blockquote>
<p>CMC விசாரணைகளை மேற்கொள்வதில்லை. சர்ச்சைக்குரிய தரப்பினரிடையே விவாதங்களை
எளிதாக்குவதே எங்களின் முதன்மையான நோக்கமாகும். சமரசம் மூலம், தரப்பினர் திறம்பட
கருத்துக்களைப் பரிமாறிக் கொள்ளவும், தீர்வுகளை ஆராயவும், பரஸ்பர நன்மை பயக்கும்
ஒப்பந்தங்களை எட்டவும் உதவுவதையே நாங்கள் நோக்கமாகக் கொண்டுள்ளோம்.</p>
<p></p>
<blockquote>
<p>தனியார் கூட்டுரிமை வீடு அல்லது தரை வீட்டில் அக்கம்பக்கத்தார் சர்ச்சைகள்
தொடர்பான வழக்குகளை சமூக சமரச நிலையத்தில் ஏற்கப்படுமா?</p>
</blockquote>
<p>தரை வீடுகள், கூட்டுரிமை வீடுகள் மற்றும் தனியார் அடுக்குமாடிக் குடியிருப்புகள்
உள்ளிட்ட பொது மற்றும் தனியார் குடியிருப்புப் பேட்டைகளில் அக்கம்பக்கத்தார்
சர்ச்சைகள் சம்பந்தப்பட்ட வழக்குகளை நாங்கள் ஏற்றுக்கொள்கிறோம்.</p>
<p></p>
<blockquote>
<p>என் பிரதான வீட்டுவாடகையாளர் அல்லது வீட்டு உரிமையாளருடன் எனக்கு சர்ச்சை
இருந்தால், CMC சமரசம் செய்யுமா?</p>
</blockquote>
<p>வீட்டு உரிமையாளரும் வீட்டுவாடகையாளரும் அல்லது துணை-வாடகையாளர்களும் இடையே
உள்ள ஒப்பந்தமில்லா சர்ச்சைகளுக்காக, நாங்கள் சமரச சேவையை வழங்குகிறோம்.</p>
<p></p>
<blockquote>
<p>சமூக சமரச நிலையத்தில் வழக்குத் தொடர எனக்கு ஆதாரம் தேவையா?</p>
</blockquote>
<p>சமூக சமரச நிலையத்தில் சமரசத்திற்கு விண்ணப்பிப்பதற்கு முன் நீங்கள் எந்த
ஆதாரத்தையும் சமர்ப்பிக்க வேண்டியதில்லை.</p>
<p></p>
<blockquote>
<p>சமரச அமர்வில் எத்தனை பேர் கலந்து கொள்ளலாம்?</p>
</blockquote>
<p>குடும்பச் சர்ச்சைகளைத் தவிர்த்து, சர்ச்சையில் நேரடியாக ஈடுபட்டுள்ள ஒவ்வொரு
தரப்பினரில் இருந்தும் இரண்டு நபர்கள் வரை சமரச அமர்வில் கலந்துகொள்ள அனுமதிக்கிறோம்.
ஒரு தீவளாவிய சமரச அமர்வுக்கு, ஒவ்வொரு தரப்பில் இருந்தும் ஒருவர் மட்டுமே
அமர்வில் கலந்துகொள்வார்.</p>
<p></p>
<blockquote>
<p>என் சார்பாக எனது குடும்ப உறுப்பினர்கள்/முகவரை என்னால் சமரச அமர்வில் கலந்துகொள்ள
வைக்க முடியுமா?</p>
</blockquote>
<p>உங்கள் குடும்ப உறுப்பினர் அல்லது முகவருக்கு உங்கள் விவகாரங்களை நிர்வகிக்க
பவர் ஆஃப் அட்டர்னி (பகராள் செயலுரிமைப் பத்திரம்) வழங்கப்பட்டிருந்தால்,
உங்கள் சார்பாக அவர்கள் அமர்வில் கலந்துகொள்ள நீங்கள் அங்கீகாரம் அளிக்கலாம்.
மற்ற எல்லா காரணங்களுக்காகவும், தயவுசெய்து எங்களைத் தொடர்பு கொள்ளவும். நீதிமன்றத்தால்
வழிகாட்டப்பட்ட சமரசத்திற்கு, நீதிமன்ற உத்தரவில் குறிப்பிடப்பட்டுள்ள தரப்பினர்
மட்டுமே சமரச அமர்வில் கலந்து கொள்வார்கள்.</p>
<p></p>
<blockquote>
<p>என்னுடன் சமரசத்தில் கலந்துகொள்ள எனக்கு ஒரு வழக்குரைஞர் கிடைப்பாரா?</p>
</blockquote>
<p>சமூக சமரச நிலையத்தில், வழக்குரைஞர்கள் இரு தரப்பினருடனும் சமரச அமர்வுகளில்
கலந்துகொள்ள அனுமதிக்கப்படுவதில்லை. உங்களுக்கு சட்ட ஆலோசனை தேவைப்பட்டால்,
சமரச அமர்வுக்கு முன் அதைத் தனியாகப் பெறுமாறு அறிவுறுத்தப்படுகிறது.</p>
</div>
</details>
<details class="isomer-details">
<summary>செயல்பாடு சார்ந்த விவகாரங்கள் – சமூக சமரச நிலையத்தில் சமரசத்திற்கான விண்ணப்பம்</summary>
<div data-type="detailsContent" class="isomer-details-content">
<blockquote>
<p>சமரசத்திற்கு விண்ணப்பித்த பிறகு என்ன நடக்கும்?</p>
</blockquote>
<p>தன்னார்வ சமரசத்திற்கான உங்கள் விண்ணப்பம் சமூக சமரச நிலையத்தில் (CMC) பெறப்பட்டவுடன்,
பின்வரும் செயல்முறை மேற்கொள்ளப்படும்:</p>
<p></p>
<ol data-tight="true" class="tight">
<li>
<p><strong>ஒப்புகை</strong>: உங்கள் சமரச விண்ணப்பத்திற்கான ஒப்புதல் அறிவிப்பை
நீங்கள் பெறுவீர்கள்.</p>
</li>
<li>
<p><strong>மதிப்பீடு</strong>: உங்கள் வழக்கு சமரசத்திற்கு பொருத்தமானதா என்பதைத்
தீர்மானிக்க, நாங்கள் அதை மதிப்பீடு செய்வோம்.</p>
</li>
<li>
<p><strong>மற்ற தரப்பிற்கு அழைப்பு (பிரதிவாதி)</strong>: உங்கள் வழக்கு CMC-யில்
சமரசத்திற்கு பொருத்தமானது என தீர்மானிக்கப்படின், நாங்கள் பிரதிவாதியை சமரசத்திற்கு
அழைத்து, அவரிடமிருந்து பெறப்படும் பதிலை உங்களிடம் பகிர்வோம்.</p>
</li>
<li>
<p><strong>நேரத்திட்டத்தை அமைத்தல்</strong>: இரு தரப்பினரும் சமரசத்தில் பங்கேற்பதற்கு
ஒத்துக் கொண்டால், நாங்கள் அமர்வை திட்டமிட்டு, அதன் தேதி, நேரம் மற்றும்
இடம் குறித்து உங்களுக்கு தெரிவிப்போம்.</p>
</li>
<li>
<p><strong>சமரச அமர்வு</strong>: தேர்வுசெய்யப்பட்ட நாளில், நீங்களும் பிரதிவாதியும்
எங்கள் சமரச நிபுணர்(களுடன்) சந்திப்பீர்கள். சமரச நிபுணர்(கள்) இரு தரப்புகளுக்கும்
இடையில் ஒரு கருத்து பரிமாற்றத்தை எளிதாக்கி, நல்ல புரிதலும், வாய்ப்புள்ள
சமாதான தீர்வும் ஏற்பட உதவுவார்கள்.</p>
</li>
<li>
<p><strong>முடிவு</strong>: உடன்பாடு எட்டப்பட்டவுடன், எங்கள் சமரச நிபுணர்(கள்)
விதிகளை ஆவணப்படுத்துவார்கள். கையொப்பமிடும் முன் அந்த ஆவணத்தை நீங்கள் மீளாய்வு
செய்யும் வாய்ப்பு பெறுவீர்கள்.
<br>நீங்கள் கையொப்பமிட்ட ஒப்பந்தத்தின் நகலையும் பெறுவீர்கள்.</p>
<p>உடன்பாடு எட்டப்படவில்லை என்றால், அமர்வு மரியாதையுடன் முடிக்கப்படும்.
<br>தகராறைத் தீர்க்கும் மற்ற விருப்பங்களை நீங்கள் ஆராயலாம், இதில் சட்ட ஆலோசனை
பெறுவதோ அல்லது நீதிமன்றத்தில் வழக்கு தாக்கல் செய்வதோ அடங்கும்.</p>
</li>
<li>
<p><strong>தொடர்ந்து செயல்படுதல்</strong>: தேவைப்பட்டால், CMC தொடர்ச்சியான
சமரச அமர்வுகளையும் வழங்கலாம்.</p>
</li>
</ol>
<p></p>
<blockquote>
<p>பிரதிவாதி சமூக சமரச நிலையத்தின் அழைப்பைப் புறக்கணித்தாலோ அல்லது நிராகரித்தாலோ,
எனக்கு வேறு என்ன வழிகள் உள்ளன?</p>
</blockquote>
<p></p>
<p>தன்னார்வ சமரசத்திற்கு, இரு தரப்பினரும் பங்கேற்கத் தயாராக இருக்கும்போது
மட்டுமே, நாங்கள் ஒரு சமரச அமர்வுக்கு ஏற்பாடு செய்ய முடியும்.</p>
<p><strong><u>அக்கம்பக்கத்தார் அல்லாதவருடனான சர்ச்சைகள்</u></strong>
</p>
<p>பிரதிவாதி சமரச அழைப்பை நிராகரித்தாலோ அல்லது அதற்குப் பதிலளிக்கத் தவறினாலோ,
இந்தச் சர்ச்சையைத் தீர்ப்பதற்கான பிற வழிகளை நீங்கள் ஆராயலாம், அதில் சட்ட
ஆலோசனையைப் பெறுவது அல்லது நீதிமன்றங்களில் வழக்கு தாக்கல் செய்வது ஆகியவை
அடங்கும்.</p>
<p><strong><u>தெம்பனிஸ் அக்கம்பக்கத்தாரின் சர்ச்சைகள் (தொடக்கக் கட்டத்தின்போது)</u></strong>
</p>
<p>பிரதிவாதி சமரச அழைப்பை நிராகரித்தாலோ அல்லது அதற்குப் பதிலளிக்கத் தவறினாலோ,
வார நாட்களில் காலை 9 மணி முதல் இரவு 9 மணி வரை, 3300 3300 என்ற நேரடித் தொலைப்பேசி
எண்ணை அழைப்பதன் மூலம் சமூகத் தொடர்புகள் பிரிவின் (Community Relations Unit,
CRU) உதவியை நீங்கள் நாடலாம்.</p>
<p><strong><u>மற்ற அனைத்து நகரங்களிலுள்ள அக்கம்பக்கத்தாரின் சர்ச்சைகள் (தொடக்கக் கட்டத்தின்போது)</u></strong>
</p>
<p>பிரதிவாதி பதிலளிக்க மறுத்தால் அல்லது பதிலளிக்கத் தவறினால், இறுதி முடிவைத்
தெரிவிக்கும் கடிதம் ஒன்றை உங்களுக்கு அனுப்புவோம். சமூக சர்ச்சை தீர்வு மன்றத்தில்
(CDRT) கோரிக்கை தாக்கல் செய்ய உங்களுக்கு ஒரு விருப்புரிமை இருக்கும்.</p>
</div>
</details>
</div>
<p></p>